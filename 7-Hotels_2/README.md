# VariousHomeworkAssignments
Various Homework and Assignments

Από Θέμα εξετάσεων (UOM)

Θεωρούμε μια εφαρμογή που επιτρέπει την καταχώρηση στοιχείων που αφορούν σε κρατήσεις δωματίων σε ξενοδοχεία (ορισμένες κρατήσεις είναι τύπου AllInclusive και εκτός από τη διαμονή περιλαμβάνουν από 1 έως 3 γεύματα την ημέρα).

Το κόστος μιας απλής κράτησης υπολογίζεται ως: Ημέρες Διαμονής × 120
Το κόστος μιας AllInclusive κράτησης υπολογίζεται ως: Ημέρες Διαμονής × (120 + πλήθοςΓευμάτωνΑνάΗμέρα × 30)

(*για λόγους απλότητας θεωρούμε ότι το κόστος είναι ανεξάρτητο του αριθμού των ατόμων σε κάθε δωμάτιο)

Συμπληρώστε το πρόγραμμα ως εξής:
Α (2 μονάδες). 
Αφού εξετάσετε τη λειτουργικότητα της εφαρμογής προσθέστε κατάλληλες κλάσεις, ιδιότητες και σχέσεις για τη μοντελοποίηση των κρατήσεων στο σύστημα. Προσθέστε κατασκευαστές ή/και μεθόδους που θέτουν τιμές στις ιδιότητες ανάλογα.

Β. Συμπληρώστε τον πηγαίο κώδικα ώστε να ολοκληρωθούν οι κάτωθι λειτουργίες:
Β1. Εμφάνιση των ονομάτων των ξενοδοχείων (4 μονάδες)
Τροποποιήστε την κλάση InputFrame (πραγματοποιώντας και οποιεσδήποτε άλλες αλλαγές απαιτούνται στο πρόγραμμα) ώστε να “διαβάζονται” από το αρχείο hotels.ser τα ξενοδοχεία που έχουν κατασκευαστεί στη μέθοδο main και να εμφανίζονται τα ονόματά τους στην οθόνη Input.
Τα ονόματα των ξενοδοχείων πρέπει να εμφανίζονται στο αντίστοιχο αντικείμενο JList σε ταξινομημένη μορφή

Β2. Καταχώρηση Στοιχείων Κράτησης σε επιλεγμένο ξενοδοχείο (2 μονάδες)
Τροποποιήστε την κλάση InputFrame (πραγματοποιώντας και οποιεσδήποτε άλλες αλλαγές απαιτούνται στο πρόγραμμα) ώστε:
- αφού ο χρήστης εισάγει τιμές στα κατάλληλα πεδία, με την επιλογή του πλήκτρου "Αποθήκευση Κράτησης" να δημιουργείται ένα αντικείμενο της κατάλληλης κλάσης και να καταχωρείται στο επιλεγμένο ξενοδοχείο (η εφαρμογή θα αντιλαμβάνεται το είδος της κράτησης με βάση το αν υπάρχει συμπληρωμένος αριθμός στο πεδίο “Πλήθος Γευμάτων”).

Β3. Εμφάνιση του συνολικού κόστους κρατήσεων για επιλεγμένο ξενοδοχείο (2 μονάδες)
Τροποποιήστε την κλάση InputFrame (πραγματοποιώντας και οποιεσδήποτε άλλες αλλαγές απαιτούνται στο πρόγραμμα) ώστε:
- με την επιλογή του πλήκτρου "Υπολογισμός Κόστους" να εμφανίζεται στο πεδίο κειμένου “Συνολικό Κόστος” το κόστος όλων των κρατήσεων που έχουν καταχωρηθεί στο επιλεγμένο ξενοδοχείο.

Σημείωση: Μπορείτε να προσθέσετε επιπλέον κλάσεις/μεθόδους/ιδιότητες όπου αυτό είναι απαραίτητο.